Agwadelohosv anitsutsa anvdisgv sginana igawesdi
yuniwonisa, aseno nudale uyelvdv yinuniwesa,
aseno guwadvgodi yigesvna sgayegvsta. <e>Perry, Asedv
yitsagohostanvna yigi sigwa hawiya digasvstanv. Asedv
inahigesdi alitsowadv yuwitsalutsa dehadigisv.
Adidodi gvti usuyehv gvnige usgolv unvhanisdv <e>Perry, eladi
dayudalenv wulagisv, ugonv gosta igvnige.
Gesdi anadastayvhvsgi yigese anitsutsa. Witsiiga gesv
anelisgv usvhehi unalistayvdi, sigwa hawiya digasvstanv
anigwenvdisgv atsehi ganasda, adawelagisgv gaduitsa
ananelvdisgv uwodige iyulisdodi yadawelagisgvna. Aya yogo,
osda agiyelvhv nvno uliditsv adastayvnv, Agwadehano kawi
gadawidisgi nole duya anitsehi, ukahayodv gatesadi detsilvdisgo
detsisvnatasgoi anigvnige nole anigoiha nanalisdisgv igohidv.
Sgiyv usvhi, witsi witsaduga ugonv sgewi gatsiyoselv anitsutsa,
igayosta agwvhanistanv gwehi. gila agvyi unigv sgiyosda.
Agwasegotanv, nvgi iyani detsiyolv gwehi ganulv selu dawisv.
Svgata nole svgi agaluyvda dagitlanv hawini tsisgwa nole sigwa
hawiya digasvstanv agaluyv widagilvnv uninegalv hawinitsv
nole dininetsi. Setsi ukahayodv, ama nole gigage dikayodi
daginvliyev diguyagv duninegalv. Diganvhida talugisgi
dagwadvnv, gigage kanosga gaduitsa dagwvnistanv. Gesdi
yeligwo yigi gwehi uwasa. Tsusage digasagwalv dagigaluyv
nuna, gatesadi widagitlanv, gaduitsa gosvnv nole sigwa hawiya
digasvstanv, asganoli dagwvhanistanv ganosgv gaduitsa.
Udatanv gelisgi iyusdi agigaluyv, dagilugvsv, degatsisanelv
tsunowv, gaduitsa uwodige nole ustagayvhida, hawini wanai,
halegwo uwanawosv. Yosei sogwohiha uniyagisdi yidetsiyole
tsisgwa, aseno navnigwo nulistanv.
Etlawehi unalistayvnv aniyosgi, tsusiwa nidulistanv
tsunowa, gayotli galageyv tsuninvgalehonv tsugola nole svdenv
gani, uhanuwv gohayadv gvti unvgalahv aholi <e>Perry, udvna
unetlanvhi udvnv. aniso unohiyutanv.