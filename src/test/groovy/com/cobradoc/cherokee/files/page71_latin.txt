Tsudalenvhv uligohvsdi, sgwista adatsanehi woya anilugo,
anigadidv nasgiya ulisigi geyv tsuganowv itsa galvloi, usgosda
ulisuwidv adohi wanilugo, gayotli tsudodagwada, nasgiya
gvnige usgolv ukahadv tsisgwa hawiya. Ulosonv, Wasidani
dugwesti ganvhida gvti dayohihe detsugv unagilv, ugwedatlv
ganetsi nole usgwotli ulisdi nuwanehe atsotasgv nole sudali
iga wane digosvtanv diyosdodi digigaha nidegalisdisge. Nvya
wudinvda iyudanvhida nasgiya iyudvnahida yeligwo wuyosdi
woya asgoli. Hia tsudetiyvsada sogwo nole taligwo anilosge.
Ohane nigada unalidvtanonv. Sogwo iyuwagvti duniyagv
tsisgwa kanosga gaduitsa tsunisvnatanv. Diniyotli sogwo
gagala, wunvgvdv tsugolvha digasohi nole diganetsi. Ugitsvda
gvnige usgolv ugama, tsunalasidenv, dikayvtse nole tsuyuti
disuyi. Gesdi yadanetlasge alistayvdi ado. Sogwo iga , usdi
tsisgwa wunilvnv ugama unigv, amagwo iyusdi, yagade gohosti
asuyi nvya yiwunitlane.
Dudodagwisv aninohilegv Tsegi nole Tsatsi, aseno
gesdi yunilv awi sinvda ulosonv. Hawiya gesv awi hawiya
akahayotanv wutiyv uwasa unihv, selu itsa ugama asuyvdi
uwasa. Tsali wuwanvtadv ulisgwada ulv ulitsohida galaginv.
Ayeli iyv agvyigwo uniyage, wuwagvdv tsusagei unigahaluye,
atsiluyuli navni unikahayotane. Sogwo usvhi unilitsowadv
navni udikalvse tsali, diaisv dugohe hawiya degadav, digigaha
dayadoladv nasgiya niduste. Tsoi tsudodagwada sunale
itsa utsetsisdi ganelada ule lowaunihune udvna tsunisdi
dunisvnatane godv gaduitsa, tsunisdi sogwo alistagidv. Talidu
iyani tsunetlosdi. Anigeya nole diniyotli unadanulvisdv segatsv
aniwonisgv. Witsiiga iga dayonasdatlvv anitlinv ale atsilvyuli
nav aninv yaniwonisgvna. Gola navni nogwo, agadesdi
uninigvgesdi unadisgalodi.