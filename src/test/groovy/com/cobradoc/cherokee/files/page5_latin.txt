Hawa osda yigi wudeligv itsa, nigohilvnagwo aniyuwanega
yanigisona gado, sginana nunasdi , gestiyeno yeligwo
anelisgiyigi.
Nelisgvno Yona, gado unihv uwasa unililohvsge. Uwodutsv
gesv gado, aseno gadusi gesv, gesdi gilo yudulisge. Gesdi
gohosdi gvwisvdi yigese. Gesdi dagwalela ulohisdi gagosvdi
yigese. Adela dalonige sgwo kanigida. Gadanesdo nole
ugahadv nole udetiyvsadisv agasgo. Aseno unvsa unatseli,
sogwo iyagayvli iyegwa, gesdiha agadida yigi uwelise Yona.
Atlanvdadisgv gesdi unitsati ale aniyuwanega unatseli yigese
goweli asav dudov gowele. Ase agadida gado uninigvge.
Nudale unohele, Tsalisdoni wuwedolv, dikanawadvsdi
duwadvhv, uwasa ulisdelvdodi, galuyasdi gosdayi uliditsv ayelvi
'
nole uwasa udulisgv. Atsilvsgi, ageyutsa usdelvhv atsinadinvsdi
yigesvna, sgwo ayae gatiyi. Ayeli iyudetiyvda gese, sudali
iyani diniyotli, witsi iyani unadvsv gese. Ayeli tsugalenvda
gese usdiyegv, unega asdi gvti uwoduisde. uwonise, unohele
nusgwanigadv nole nusgasedv ditliyelidasdi, aseno segwo
datsiyose, Yona nole ditiyohi unadalinehide.
Gohi igohida dugadostane unadadasgisahv, uninayehisdi
igohida. hiano nuwese, talineno gesv, igvsa igatseli igika
ditiyohi. Aya nole Wili datsvsgwanigotani. Nigada aya
degvgwakananv.
Agwaligisdi agwadulvhv, nusdv alisdi kanohesgv Yona.
Aseno Yona gadogv nav agwalenv atsilv dulvsadv, yiganelvda,
ganisdugi yigenv, yiganelvda iyusdi iyagwadvnedi gesv
igalisdelvdodi.