Gayotli udanvda unole geyv dayudalenv, ahayehv asvgv
nasgiya gitli gadanehi ulisigi tsudayvladv itsa uwenvsv Tsali.
Etlawehi utlinohetanv, sgilutsisi, sgilutsisi, udvnv. Nogwo
dunogisv yona aninohilido uninogisdi. Eladi gado agwaduli
ditsinvdi. Eladi gado.
Elisgeino ulvwisv uyvsdi gulistanv wadulisi asuyi yigesvna
uwasa uditahv yeligwo ganohilido inahiyu, etiyv nunadvnelv.
Akatisa itsa uwoyeni ganeha galuyasti akasgini itsa ayelasti,
gostayv itsa usgwotli uyelisdodi. Nole nuwese, sgilutsisi. Nole
ohani adadolisdodi agvyi yahihvna. Tsugwaloga degusaesti giga
ustayosv gvti, tsesdi ulewistanvhi. Ukahadv dagowatisge yona
digaleni nole uwodige usgolv kayvsoli. Ulisguwe. Udvnvisdv
tsudatliyvdi uwelise tsali. Witsiiga yudanetelvna, taligwo
dulesgehe wudinvse galuyasdi. Staya wudinvse, utlinigvgv iga,
taligwo tsutlilugvda galuyasti, yona ayelvi wunisane staya.
Unoyvlise wuwahanilv, gesdi yagowatisgei iyusti uwahanilv.
Gesdi yidudatliyv yona, sogwo utsotahe. Gatsanulv gadusi
wudasvstane, dusugv itsa ukahadv wudelitse. Gadoge tsali
udvgasde dasgwalistisgv tsuwanigatlanv nole adanvtesge
nidegwalv digagwali. Tsegwa dugwedatlv, osda alistayvdi.
Uhayunadule ayelasdi nole wuyvhe gigaha galuyasti tsiyv gado,
gatsanulv ugehvse.
Yona iyusti eladi igati Tsali, utlinigidv gagwali nole digagalo,
tsusgwala diganvsgeni, osda unaluhisdi.