Igada danatsohayihe, igada uwotsvdi nanvneha nunalistanehv,
witsiiga gesv etlawehi anadanvtesge nusdv nunalistanehv.
Uyo iyunadvnadegi nole uninesatli aniyuwanega
dunistawadise, suli tsanisawanugo gohosdi uliwotsv
igagada. Dininogenv hawinitsv nole wasdi iyusdi anisvge
anadasdawadegi. Usiwa nidegalisdisgv dadanelv, waniyvhihe
uninoyvlida, anidisgisisge ganasai nole unihiyvda. Gesdi
gohosdi gayuwanadvnedi yigese. Gilagwo uninvgotsonv
aninagili waniyvhihe uninoyvlida, yunagatahvsa unaneladv
danigowatisge danagilvdisgv dinilayvnvhida ale aninasinisv
asdeyvda gvti geyata sigwa, unelugi tsitaga danigehidohv
hilviyv analiheligv, danagohvsdisge dadanelv usiwa yinunvnela.
Igada atalesv uninegisdi ama uyvtsa gawadousgv, ulvnidisgi
asulagisge, widadigisge atalesv, ase uwotsvdv.
Nasgiyv sunale, asamidv datihanehv ugedaliyv wunilutse,
agayvlige uwosulotsv, uwasa ganigili uninvgowisdi gese, setsi
svhali digwenv dukahayode ayodasahv gasanali, galitsode
nole awisanv atsohayv, awisanv selu, duya nole wagiga,
tsitaga danatsagosgv oni, wadulisi aninohilidohv ganesgv,
osda tsunisdoyedv svgata nole gwana detsugv, danadatasgv.
Niganayesgvna wigeyv degalogesv ayeli, Yona utsesdo
digayali nvya gaduitsa wigalosgv ama. itsagwogesv, dunvdasv
dayadoladvvsgv galvloi.
Hiano agayvlige, gvnige usgolv ustiyegv aguwoyanv
agwenvhi igvda ohane itsa wusteyv, goiha utsesadv gaduitsa
sagonige asano, diyatenv dikasgeni wigadav asano. Udelohosa
iyunasdi gesv nole iyusdi uyelvdv unilutsv, utlista wuyvlv
galitsode, tali tsusgwanvna duhanolv nole usdi tsulasgi.
Ayodasahv duyesdvnv tsusgwanvna, duwagwenvtanv
tsunasdetsi nole tsulasgi, dukanelv ulisedi.