Sogwo gola usvhi atsehi etsodv, anigayotli unenai ani<e>Ridge
anisgaya, Ugidatlinvya geli unadadasgisane atsvsdv gasgilv,
unega goweli unisae, udelada unisdayide kanohedv datsohisdv,
uninadinvsele amayeli nigada tsalagiyi ayeli gado, anelisge osda
adalenisgv, yuninohelvna, getsikahiyvsdi, atsehi yuwiyasdi nahna
gesv. Unadadasgv unisdayidona goweli, sogwo nuwese, Gelisgvno
igvsa igadahisdodi idisdayidv. Udohiyuhe nuwesv.
Kanohedv datsohisdv gowelanv, adanetlasge unenai aniyvwiya
unadaniyasdigwo, tsunisgwanigododigwo duniniyvhv - gado
nole daninigilv nole anihutsa duninasav - amayeli anehi
iyanalisdisgi. Osiyu nigesvna. Ayano gesv osigwo agiyelvhv, Geli
nole U gidatlinvya dvnadaniyi <e>Cranshaw, nole nav edohv Geli duga
aginehv, yeligwo gohosdi ulisdodi,, udanvdo dvwanvhisani.
Unega didanelv wulutsa kanohedv datsohisdv, ulisgasedane
tsegisini, gesdi gilo asuyagidv yigi udvne. Nigada aniyvwiya
unenvsdi udulisge, gesdi gohosdi yelisge iyunena gesv ale
iyuninega gesv, uwowelagise sginana adanetlv .
Agayvli utsetsisdi usgwadone tsanela tsudetiyvda, ulenvhe
uwasa ehv <e>Nashville doye, osda uyelvhe uwoyeni gvti yuselidola
nigvnadv gado, nasgwo ulvnidisgv. <e>Van <e>Buren usdawadvse
tsegisini ayelisv aniyvwiya tsunalasidodi, nasgiya adawosgi
tsuniyisgo ganahugisgv.
Udetiyvsadisv yanilugvna aniyosgi, ani<e>Ridge unadadasgv
unalenvhe danihiyasgv tsunanesgedv disdosdi, digasosdodi
tsiyu, dunadananv nole ditsoosdodi, wudeligv itsa anege, gayotli
dunatinvse anihutsa duninasav, wunvgvdv ohani unenvsdi. Igada
unega uninegali unenai aniyvwiya unadanvtele unatelagisdi
anitsalagi, unadasuyodi aniyuwanega, aseno dudatsohisdv
tsatsiya, daniniyisge tsunaligidv, asegwo nigav yvwiya giga
uninehi, danigahiyvsge wudeligv itsa, tsudugodanedi iyusdi
nigegvnehe.
Gunadalegi nole anineli amo edohi tsiyu unanigese, utlisda
nole gohosdi yinigalisdisgvna, <e>Boudinot nole awina <e>Ridge nole
tsunadali ulihelisdi nunvnele anegv.