Anisoi anitali aniyvwiya nvyo widuniligiladv galogwe, adohi itsa
wunilosv, gesdi yunilutsv. Gesdi gilo yunelvtanv tsulewisdodi.
Sudali iyani utsaleda tsutseli aninohilido, osda nidanvnehv
galogwe, danigoliyesgv adawelagisgi nole digotsanesdisgi.
Dugadosdv asamidv, digitsadi wulagisv atsisdodi, ganvhida
uditahv, wusdunv, wutlanv digitsadi. Nole wulagisv, huditahv,
ahayegwu.
Aniyosgi amayulvda navni widunikanv Tsali nole anitsutsa,
hana anidonav yinigatahvna iyunalistanedi. Tsali nole anitsutsa
dinidogv navni wulenv utsaledv. Gadelovsgv anatlinohesgv.
Tsali uwasa uwonisv, unelvtanv uselidasdi dunatlvv tsuwoyeni .
Aninohilido dunisaledanv galogwe. anitali dinistayohi
dunikahv, siyvwiha anisgaya, unadvneistanonv gese sogwo '
dinvsgoli tsuniyosdi, sogwo dunadanvdv tsuniyosdi. Asamidi
wunasanagisv wasidani unadasgv, anigeyv tsunadasgv itsa.
Agigohv utsisdalugisgv dunistayola galogwe, ulisaledatsv
dugasvsdv detsugv ohane itsa. Gigage udayvlatanv unega
agvdageni Tsali ulisdulv. Gilatsoi iyani anisgaya duninvtsa,
dininigena dulisgwadona, agwadvganv danistayohihv
sgoniyvtsa tsidogv agwagvsesdv. Unoyvgv dusotsv amayi,
gadusi wunalusv, unole gatsanula iyusdi, aseno gayulv
unadelohosv gesv uninohelv. Danistayohihv unoyvgv ulutsv
tsidogv, tsanela tsugahayodv ada tsidalisgwalisgo navnige,
unaligohv nusgwalvtsv idehv, ayelisv, navnige tsvsgino tsulisigv
tsuwidilvgo.