udohiyu anilonvhesgi gesv, nasgiyv gana digaladisgi galogwe
nole adawehi du yunasdi.
Aseno udelohosv galahuni gayotli dagwaligvwatlv, ale
gohosdi ulihelisdodi. Gowi udanvsv digalawigi woginiyohistanv
osdinohesgv iyadvnelidasdi, tsudalenvdagwo wogininohelv,
udvsonv ana awinagesdi. agineistanv agalvtsi agwadolegwv,
gawonisdi adolegwasdodi nole idigawesdi dikanohesgi digvdi.
Sgawisdi agalvtsi goweli agwadulisgv digigoliyedi, nasgini
<e>Rousseautes <e>Meditations <e>of <e>a <e>Solitary <e>Walker nole <e>Abbe
<e>Prevosttes <e>Manon <e>Lescaut, itsula agwatlinigv nelv duli gvwatlv,
segwo aginagidv agiyelvnv <e>Voltaire. Wagilutsa Wasidani gila
agvyi agwadvganv galvtsi aniwonisgv, agilidastanv, gesdi
yigoligei. Nole aniwina anigalvtsi dinisdelido anigalvtsi
'
dinilawigi gesdi yanolige ganelvdisgv agiwonisdi. Gesdi
nusdv unoyvgv agwelisv yunoyvge agalvtsi. Galahuni
adisgv alasidanelv yigesvna unelvdi unoyvgi galvtsi
aniwonisgv, gawonisdi gesv, uwasa gayotli gawoni, etiyv <e>Yale
tsidadolegwasge iyv. Galonasdiha udolegwv dagineli: ayotli
tsidekanohesgo udeladi nidegvnv iyusdi yigiwonisa, osigwo
yinidiwi.
Unega adanelv agwenvsv, goweli aginohesgi galahuni aginvnelv
tsinehv, agiyatenv yagwatsudagwo, dunidahanawiyotse
tsanalidogiyasge talisgotsanela udetiyvsadisv, tsegisini ugvwiyu
nulistane galahuni taline alehvsgi ugvwiyu, sgiyv uyohistane
galahuni, dayudalenvda unatiyole, duyugodv dunihv degaduhv.
Atsiyadonv gese tsegisini nulisganisv galahuni, taline ulene,
usoyi nudvnele sgawenisi adowi ugvwiyu tsigese.