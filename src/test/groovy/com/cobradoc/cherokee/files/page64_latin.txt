Wagilutsv ogilitsowadv, ayeli agwalenv yvwi nole
galogwe. Widagiyvhv notsi dunilagalvhv tali galogwe,
tsuweti tsunadasdedaliyvda. Gani degalv nole didvnvistanv
tsunistayosdi. Dagilagisv gani eladi nidagwvnelv
diganvgwalosdi. Atsilvyuli wagwanv, agwotlv navni dagidv
galogwe. Ada gadasgv, widagvtanv atsilv, witsiyanvhv asamida
nole anitsutsa .
Unoyvlida wunilutsv galitsowadv, nigada unadisgatli
uniyetsv, unadidvhv diguwahanuwi. Atsilvyuli navni ulewistanv
Tsali.
- He Tsali, uganowv hahvga tsiyoselv.
Widukananv detsiyv galogwe, He Wili udvnv. Ulutsv uwanv.
- Gesdidigi utsoasedi yidayogilutselv hani higo iga
agwadvnv.
- Kanigida utsoasedi.
Aniyosgi utsanvdi anidonav. Unadadasgv yvwi itsa
dunalisowisdv galogwe. Gesdi yitsigatahe nigada dunadov.
Unvsa Tsali, Nenisi nole tsunadvna anitsutsa, Nvdo ayeli Tsegi
nole Lowani. Nole atsutsa Wasidani, tsagatsvstanv Enisi, nole
anigayotli anigeya. Yeli naniv diniyotli, aniyegv duniyosisgv
nole danatsohayihv. Anigeya dunidisgisahv, ohani anehi
diniyotli anigeya tsuwedvtsv tsunvtsati dunasinohv ohane
dvnagatisgv. Unadisgalodi widuhayalv tsunalisdodi, aseno
widutsotsv. Hulutsv anitali anitsutsa dunvwistanv widuniyanidi
sogwili.
Gesdi yitsigoa Enisi anineli tsoyoselv Tsali.
Wiganohilido Tsatsi udvnv. Tali tsudodagwada guwanigidv.
- Giloge unaligo?
-Alena anisoi. Alena uwasa.
Tsinohiselv Asamida niwesv Tsali, segadi yigigatidv igadv
yanilugi udvnv.
- Yvgvnilugidi yigegigowadv, agwadvnv.
- Sginana yinanadvga ale tsagwo.