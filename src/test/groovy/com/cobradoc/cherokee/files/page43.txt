Tsoine usvhi, tsuginahanuwi doginitlvnv tsoginiyawetsv.
Ulisigi agiyetsv. Tsiyatsotsv Geli. Udanvwev agisdohi uwasa,
dayvgwidv digvhida. Tsiyalvsv. Agwedonv ulisigi degalanvdv,
degasvhanidohv datsohayv. Eladi agilowisdi unanvdi wigalugi.
Ayeli iyv wigaisv witsigov ulisigi waisv asgwadulv. Etlawehi aisv,
adaya digosvtanv edasdi navni niduwanv tsulasideni, unvisdi
yigesvna. agvyitsa niduwanv tsuwoyeni, dasvhanihv dunvsiyv
gasgilv, digasgilo dikanoge, kanesa galididanv tsohisdodi tsunowa,
kanesai dihanawo degalvdv. Nigada ulisdedaliyvda.
Unanvdi tsolani digvnige usgolv gesv. Uhigedv tsusgwalvda
selu nvdo dunvdasv galvladitsv udayvladv. Yeligwo agowadvdi
datsosgv galvlo nole dunvdasv, nole adelohohisdi igohida nidusdv
dunvdasv. Galohisdi wulutsv Geli, ayodasahv wulosv, oni wulosv
amayulvda wulutsv. Yunoyvgvna gesv geyv.
Galohisdiyula tsidogv tsiyagasesdi dahanawagisgv nvdo
agalisgv.
Gogi gesv, agadidv duahanuwv diyvgaleyvda, nasgiya usdi
ulisgedv yigalagisv asgwanigodv, tsuwodu kanesa nole hagalodi.
Asgwanigohisdi, sega agoliyedi nogwo wasgwanigododi.
Segatsv duhanawogisonv diyvgaleyvda duhanuwv, disaka hawini
duhanuwv, taline tsunegalo idisaka, uwodige usgolv disuwida itse
iyusdi asuwida goduisdv. Duhanuwagisonv uwatsasgv tsuhanawo,
usgolvtsv nole galvdotli udayvladv nvdo agalisgv. Ama geyv
wulosv. Ama nvwoti .
Dutasgwalvdvi iyuhi, ulewistanv, tsudogesgi. Amo
gaduitsa gvnige gesv, hawini. Hawa yigesvna yuwigalutsa elo,
yalewisdisgvna usgaiho. Wuduhinvsv tsudogesgi, tsulasidenv
deganiyisgv nvya galageyv amo eladi.