Sgohi naniv anitsutsa, egwa degaduhv dayunilosv. Gesdi
sogwo talisgo iyudetiyvda ulosonv yigese, asamida uwasa.
Gesdi sogwo uyolv yigese galogwe, aleno anadolegwasgv
ale dananelohvsgv ale ananelvdisgv uninohilidasdi.
Anisgaihv gadanesdo ulisigi ado nole dunvdasv, nasgiya
tsunisgwanigododi unisgasedi anisgaya. diniyelv waga
tsukanvstatli dinisgoli. Nasgi nidigesvna aniyvwiya, yona,
waya, tsvdatsi anedoho inage. Gesdi unigohv yigese inage ehi
udvnidigesdi ogana, wasanv unadanvtedisgv. Usvhi ulogilvhonv
yigi nole geyv unoyvgv nole ado dayudalenv unoyvgv,
adahi yinigagi, gesdi osda yanitlinvge. Sunale yinulistana
anigadane nole unatsawesolvstanv yigesvna geso. Dodagwada
danihayohv unalidigidv, ama degeyv, dudov staya idigawesdi
witsiistaya disgweliyedi, usvhi yinulistana atsusdv navni
uwotlo sgayegvsta degowelisgo kanohesgi, sdaya asginadisgo
unulvhvsgv tsusgweliyedi dudov ama degeyv.
Tali iyunadodagwasdi dotsihayohv, sogwo otsiwadvhv
udvsonv navni digewi nole uwasa ganigilv, sigwa hawiya
tsudoida udvnv nole navni sgohisgwa iyudetiyvda.
Unohiyunv nigawesgv sginana iyudetiyv nusdv dikanodi,
nole agwohiyutanv tsagwo esga yinigvdvga nole ulisdi.
Galohisdiyula ulenv sogwo uwoyeni gvti usdigidv gesv goiha
awi ganegv udav galohisdi, soi uwoyenv agvdageni winuwanv
dogikanv sogwili otsinv agasgi. Gesdi yutsoosa sogwili
sgayegvsda, yigagvhanesdi gola galosonv udvnv. Elisdigwo
nalegigwoyigi nole selu itsa yitsinelv. Ogasuyelv otsalisehv,
otsinelv alistayvdi udvsonv nelagigwo gesv sigwa hawiya.
Oganigisv ganigilv, gadanvtesgv uyoigwo aniwinagesdi aguwasa
tsagutseli tsagulisi yunadanvtelv nusdu ulohisdi vgvhanv.
Sogwo sunale dotsiwadvdanv daladu iyani unalidigidv
gvnigesv amayulvda unilitsowadv, yanelisgvna unadisgalodi.
Tsunadvsonv, anigeyv nole diniyotli.