Yeli gohida wiguwanilutsv gadusi, gesdi gohosdi uyoi
yinidagalistani unelise, hunenvse yidadugvna elo tsunalagisv.
Yona, gadusi wiganigile igohida nole etiyv nunadvnelidolv
dusgwanigode, gesdi aniso unanigisa yidusdawadenv, uyo
udanvti dugasestane. Gesdidi yidayogisgwanigotani atse
iyusdi ulisuwida asgaya nole unetlanvhi uwelise sgiyv.
Usoyi uwohiyuhe nogwo. Gesdi yidvotsigisi ogiyohoselv. Elo
tsogiyohoselv gvgata ogiyohosela.
Nole dahanowi gesdi yidayogisgwanigotani. Anigusa nole
tsegisini unatlilv ayeli iyv duniyohosele aniyvwi. Unitsada
usoyi nunalistanele. Nelagigwo gesesdi atlilv.
Dodadadvneli idehvi? Dadisgwanigotanisgo uyotsonv elohi?
Sginusde anadvdvhvsge. Aniyuwa;1ega nunasdv yinigalistana
uwasa dadadaniyi unelise. sginusde nuniwese Wasidani nole
tsegisini, sginana uwasa yinitsadvnela datsadaniyi. Sginana
nunadvnele aniyuwanega aniyvwiya nusdv anoligv. Unvsa
tsunatseli dikanawadvsdi dunihe nole agvyi alehvsgi ugvwiyu
nole tali Aunadadasgv dinilawigi, gaduhvi ayeli tsunatsohisdi,
nole wuyanvi tsunatliyelidasdi nolesgwo agvyi udvna
tsunadolegwasdi nole uweti unosvnv disgwanigododi gvnigesv
nanvnehv etiyv nunadenelidolv aniyvwi, nole kanohedv goweli.
Tsulehisanvhi, tsalagi gvdi digowelanv nigada nanagese atsehi
itsodv ayeli, nigada atsiloda gese unanesgedi. Osigwono
anelisge tsalagiyi ayeli, aseno gesdi udanetsiyvda yigese
utsesdi.
Wayohi, gesdi yuwanega iyusdi guwanadasdedaliyvsdi
ase igagwo yunanelvtanv elisge Yona. Gesdi yudulisge
unelvdodi, aguwasa yvgadayoliga ale digwadalenvi uwelise.
Dadasvnigwoge gayotli giga tsuwatsigo unvdi atsisdv
tsinigalisdisgo, ale dadadanilvtsige?
Usdi nvya tsiwagudego amayi geyv. Tsegisini nelisgv
yinunadvnela wudeligv itsa yanena.