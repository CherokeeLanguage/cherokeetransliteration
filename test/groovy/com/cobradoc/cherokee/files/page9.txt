Hanaitsa, nudale aniwonisgv anisgaya, dugasadv dunihagalv
agvyitsa, tsitaga anigisa gila uwetsi uninv degvgwanvtaditisgv.
Unilvgwodi gesv unigwaniyosdi, ulitsvdagwa anigwaniyohihv
tsunatsohisdi nole adela danisdedaliyidohv. Segatsv
agigwaniyolv nole agvyiyigesdi tsiyohisdisgv, gesdi agadida
adela digiyohosesdi yagwadulisge. Aseno usv igohida
wigedohv tsunatsohisdi, gvgilvgwodisgv anigeya aniyai. Sogwo
ulisinidenv otsalistayvhvsgv, sagonige disuwisdodi diwisgi
udali udvgastanv tsinohesgv digwadvsv, iyelisdiigano udvnv.
Dunvdasv dayudalenv, udaniyvda yvwiya ugvwiyu udvhistanv.
Unali unetlanv uwosvnv. Aseno ditiyohi nole udanani,
nogwono ayvwiya ugvwiyu uwasa. Nole osda gawoni. Wasidani
digaduhv duwugatidi, dadvtlinohetani tsegisini nole dinilawigi
aniyvwi tsutseli unalisdelvdodi.
Hia nagiwesv, degalasulasgoino nole talisgo iyv degasehiho
digvgwalasuli nole sgawisda unigvwiyu. Gesdidi galvladi
ugvwiyu iyusdiyigi, gaduhv ugvwiyu navnige. Ditiyosdi nole
adananvdi uwasa tsigvwiyu. Agidoda Yona udohiyu ugvwiyu.
Usviyv sagonige asuwisdodi awisgi udali dayuwanilv.
galohisdi, oginadesvnv tsogihanuwi dosdidogv, gesdi asvgi
ganisi yoginadesvna. Osda niduwanelv duhanuwv, uyetsv nole
agwatawedonv tsigagwali. Anelisgvgwo ugvwiyu anelisgesdi,
tsesdi tsiyugodi tinohiselv udvnv. Ohisdodi yinitsalistasi,
ulisinvdi wunvgotsv galohisdi. Nigada gesv tsoi iyatawostanv
igohidv dutliyelidolv. Sgiyv dayudalenvda, agadidv witsinohesgv
nagwadvnelidolv otsalistayvhvsgv nole ugvwiyu yigvgwose
degatsiyadanilvgv.