Hineisdi uniyo aniyvwanega anisgaya daninehv
unalisdelvdodi unaligidv dunvdasv unadisgatli, aseno gesdi
yitsigowati sginana. Nigada aniyuwanega duniduha, hisgi
iyani dinalitadegi gitli disvdagwalosdi digosvtanv dadanelv nole
ditsohayi tsunilawiisdi, unitsati aninayesgi aninohe anisgwista
aniyvwiya unadisgatlv dunvdasvi. Danisgai nole unaduli
tsotsinvgoisdi. Aseno yotsigata udohiyuha aninohesgv, gelisgvno
asegwo aninohe.
Itsula itsa usdi geyv tanasi nole dagasiyi itsa dotsiyoga,
yeli tsudodagwada otsaisv, gayotligwo iyutsiloda, nigada
ogigadvhvsgv uninohedv. Gado uyoiyv nole dusugv hisgisgwa
iyani anisgaya tsunadisgalanedi sogwo iyagayvli iyani,
aseno gesdi gohosdi yogiwatahv. Nvdoayeli wogilosv, hana
oganigidv wodotsihayalv dudiyi, gitli digadav, doyi ditsohayv,
tsudodagwada oganigisv, uyoiyv unilohisdi gesv sogwili, gesdi
gohosdi yogiwadvha, aleno aninohilido duninatsowadv, nole
sogwo digewi asgaya, unulvnv unigisdi, nole sgiyv agadida
ugahananv, detsugv degadav tsugwaloga anidalonege nole
anigigage gesv nole gado udawisgige gesv. Agadida gesv
udatanv, witsiiga gesv tila, aseno gayotligwo inage ehi
digowadvdi, aninohilido dunisvnv yanasi nole awi iyunisdi
nole awi gatsanula anadasvhvsga, yeli tsusvhida ukahayoda
adanetlv otsigisgo. Gesdi yigadeloosga guwalisdelododi gesv
asgaya uwasa, nelagi unisgwisda unalidigidv.
Anisgaya gesdi osda yunadanvta nole dunitsvgagwo.
Dunisiwasga nole duniyusgiludoga nole tsunahawosdodi
digadane dunalistane, atsiluyulvdi danadvvsga danikahayodi,
aseno uhayesadv nole dagasgv digadane nidegvne, nole
usoyi haleni. Ganvnv anaisv unvsa anadasgastane anisgaya,
gohosdi usgasedi tsedoho ulisigv inagei anelisgv. Gesdi gohosdi
gvgowadvdi yigi sgohi iyalasitanv aguyitsa, gilo tsunihalugo
anelia yunadvgana uwanigatlv yuwohosa ale tsisgwa yinuwesa,
gatsisdvdisdodi gatsiyoselv segwo yidunistayola.
Tsiyugodi gesv, gesdi yigoliga iyusdi nulisgediyv hia gado nole
anehi, uninega ale anigigage.