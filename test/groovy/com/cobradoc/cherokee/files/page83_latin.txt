Hia nuwesv, ayohoselv tsinohe, nihi sgwo datsayohoseli .
gado nole yvwi nole nigada. Sginana iyagwadvnedi gesesdi,
aniyosgi dagatsinetseli nigada aniyvwiya tsuninvgowisti,
iyusdigwo utseligo gado anehv. Nihi tsatseli gadohi sgwo.
Detsiyagahananv Asamida. Ohane gadogv, hanitsv widakanv.
gesdi yagisdelisge.
Ginohiyunvna? Tsiyoselv nugvwiyusv asgayegvsti.
-Nusdv adasdedaliyvsgo.
Nigada ayotsanohvsgv. Yona nole nigada gvgisgwanigotanv
tsitsutsa tsigesv, wudeligv anegv. Geli kanigida. Asegi
agwakadv elo datsilostanv usgolvtsonv iyusdi nusde.
Ukatidv nugvwiyusv asgayegvsta nole agwakadosdv.
Wanahige igvdvnediyigi, agwadvnvi?ti agwadvgodi.
-Doiyusti tsanigvga? agwadvnv.
-Tsunadalvhi. Nigada duyugodv iyunalistanedi.
-Gadoiyusti uyelvdi?
-Agwanvdv tatiyohi. Gesdi tsasgwanigohisdi yigi
dikanawadvsdi. Digetsiisdidi unisganvtsv. Doiyusdi
alisgwadodi kanohe?
-Tsogiyvwina?
-Gesdidi adanvtedo yigi yiditsiniyv tsunadalv.
- Tsunalidigidana unadisgatli dunvdasv?
-Unadaniyvsdi ale unenvsdi. Tsunadalv uwasa degadanete.
Sega agwadanvtelv, nogwo wagwelisv, gesdi witsiiga
agwadanvtedi yigi.
-Hawa, agwadvnv. Yidegatinoga.
Gohida ugoliyev uwowa nole gayesadv wuwustanv,
gvtsvisdisgi wuwasadohayv hanitsv gasgilv. utalugisgi udanvnv
gasgilv nasgiya elagwa ulosv. Asegi taline hitsadulisgesdi adela
etsagwiyvedi detsanuwistanelv? udvnv.
Nihi tsitayohihv yeligwo agiyohosedi gvnv, gesdi yeli
yiditsaha aniwatsini adela sgwagwiyvedi agiyohoelv. Nole sgwo,
agiliwoisdi gesesdi, gesdi yagwaduli vginisodi vginasai. Asegwo
vginvsida gesesdi ale kanigidagwo.