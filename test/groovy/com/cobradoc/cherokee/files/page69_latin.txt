Degatsidelv sigawi anisgaya, usti gvnasta ogitsistatlanv
tsogitsisdalodi, ogidehayolv atsisdv. Tsali witsiiga gawonisgv,
kanohesgv etiyv tsanehe awi iyunasti nole yanasa, gesdi
gilo tsunigohv yigese, Tsali uwasa. Unodu nvgi dininvsadi
niduwanelv dekanohesgv, agayvli ohisdodi elo unadenv,
taline uluhisdi yigesvna. Nole hunohelv huyohoselv
tsulogesdi uweti gada gadasgvi gaduhv Gowi, kanohedv
datsohisdv tsigetsigehidohe wudeligv itsa nvdo ayeli.
Gowi nigada anigatahv asgayayi gese tsudvhisdodi svkata
detsugv, nidudetiyvsv unatsvsidasdi nulistanv degakahvsge.
Tsidvsgidisgo svkata idigvda dadvhisdisge svkata. Gowi
galitsode uweti gese, nasgiyv tsidaninisisge tsunilvgwodi
edasti hawinitsv, aseno gesdi yuwanvte Tsali iyusdi tsutseli
gesv tsugola deganisahv utlvdi hawinitsa. Gilagwiyv nudale
wunohelv Tsali, nidegvnehv Nanisi yiduwayewisa tsusulo.
Uwanadesgi gado unisidi nagvhanehe, galohisdi doye. Ada
gvti datsilosdisge eladitsv ayelvi nasgiya tsidanatsilosdisgo
tsunoyenv diniyotli. Yiniduwanehonv datsilosdisgv, ulisinvdi
adidisge Tsali, nole datsilosge udatsosdi nole eladi usulo
diganvsgeni. Nodi dayesdvvsge uwani ale ahanawo uwasa
tsuwanv, tali iga dagalvgasge usoyi gado tsutsilostanv, ditsohida
degayewisge. Tsali kanohesgv, asgwanigohisdi galosge,
yulisgwadonv atsehi unae asulo.
Nole nudale hunohelv tsali atsehi kanohedi. Uwasa edohe
ugedaliyv tsuyvtsv itsa, uyoiyv, hilviyv nvnohi iyatenv geyv,
ayadoli gese galohisdi, gatsanosda dalehvsgv ama geyv asdvi.
Talutsa gusai alisehe, gatlvsdodi usodale, wulutsa ayatenv
nigalisdisgv ugedaliyv, uwanadesgi nusdv, tsukahayodv
dugasadv ganulv nole tsuyadvnv tsugwaloga nole eladi advsdi.