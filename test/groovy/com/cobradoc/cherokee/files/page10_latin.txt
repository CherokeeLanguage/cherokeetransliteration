Wasidani gaduhv ananesgesgv, sa wodu amayi geyv nav,
gayotligwo ama egwo galvladitsa, ayeligwv igvda gaduhv:
dadasaladisgv, gayotli tsudigaleyidv tsutanidv tsunilawiisdi,
gesdi adelohohisdi yigese itsunvnohonvyi ale tsuyotsv. Gaduhv
uliditsv anadasagidohv sigwa. Gesdi witsi iga yiduligvwatle
atse gaduhv. Ale sgi yuniyelv. Iyunvnehonv yinusdi, ohisdodi
iyunvnedi yiguwanilula. Sginusdv, ayeli tsunatsohisdi
gasenala <e>Mont <e>Blanc igalvladi yudalvlada, amayulvda sawodu
dayudalenvda, nole anisgaya hanana dayunadalenv tsuhgala
yanadadelisehe.
Dinilawigi anedohe gaduhv, Wasidani gaduhv tsusgwiya
digaluwisdanedi gese. Witsiiga gesv deganvnv nvya gvdi . . dayesdae, igohida advgodi gese dagwalelv degagwadv talugisgi
datlvsdv, usvhi sogwili dunalasulv, atsila gananvgoge. Ayeli
tsunatsohisdi itsa gadusi wiganvnv gesdi nvya gvdi yayesdae,
gvnige sawodu nusdv, digagwadodi igati sawodu gesv, gadusi
gatladv itsa wanilosgv, atsehi gadaluganv iyusdi widudastanvnv
dagwalela widulosv nole sogwili nole dinilayvnvhida wunilosv
gvnigesv gesv ayeli tsunatsohisdi iyudanvhida.
Dehaluyi anvnisgi sugata itsitsei iyusdi wagilutsv.
Nidayudalenvda anitsalagi unalisdelvdodi gedohv, sginana
iyusdi dagwahanewov. Ge lisgvno aniyvwiya disdelisgi,
aniyvwi geli, adanvtesido ugvwiyu, sginana itsusdi tsuhanosdi
agwelisv witsini danatsosgv. Sginusdv dagwahanuwov
agvyi tsutsiwadvhidohv dahanowi dinugodisdi digowelisgi
tsuluwistanedi, hanana. Adalenisgv ayvwi udanvtedi, hanana
sgwo ayohisdisgv. Usidoli asta gvtanv gvnvhi alisdulo
agwalisdulanv, kalvgv aniyvwiya unisoyastanv, ulisgedv
anadanvtelidohv. Aya agwatseli deluge ulisigi nole dalonige
notsi sugata ditsilosdi gesv. Gvnige gasalenv agwahanuwv,
agwadvsdv danaligohvsgv agwasdulv, nasgiya agwayatsv
gaduitsa unega atestanv agwahanuwv. Adela gvti digoduistanv
tsutsawodi dagwalasutlv, ditsinigeni wasdi dikaneyvda nole
digalvgida degayewisv. Tsuwodui dahanosdi gesv. Wigaisv
agisvsdi agwanigidv dahanowi anadanvtelido tsuniluwistanedi,
yvwi gesdi yunadelohosa nudale nagwasdvi, unitsati gesv
tsunadalenvda aniyvwi, anigusa nole <e>Turks.