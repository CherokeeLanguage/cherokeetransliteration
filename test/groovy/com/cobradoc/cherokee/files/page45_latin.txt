Dukananv ayelegi. Agvyitsa ulisguwv. Wudeligv. Uwasvlahv
ayelegi, dunigisv dagwalela. Duwawasdvnilv dinisohi
dinilayvnvhidv tsutanalo gvti, duninasanagisv. Diyadoli
degagwadv, tsasgwanusgo iyusdi unoyvlisv sawodu.
Unigisv Geli tsudugotanv degegadvdi itsa. Ase aya ugvwiyuhv
ugwugodanelv.
Agwelisv sogwo ikanetsv yunetse, yagwvgewise nigada nole
gvgisgwanigotanv tsitsutsa tsigesv, ugwadaginvda gese, itsagwo
yitsistawadvse. Udisdunv, ustiyegv uwusvnv ukadv, hanagwo
ulisgwadonv. Ayelegi usiwalv " Ohane Tsitsiyakahiyasgv Ageya. "
Nvno adehayohv wunilutsa, degagwadv widulosv sawodu
detsigowatisgv, agvyitsa wagatidisv nigada ogvhanilv.
Nogwo, gelisgv, gadohano yudvnei? Yeli gohidv agwvsa
gadanigwatihv, nitsinohiselvna gesv nusdv gadanvtesgv. Witsiiga
gesv gohosdi yinagwadvnelvna gesv. Vgvhanv igohida asuyagidv.
Nasgiya adanvdo agisgi utsiya tsaguwayagisgo, ganegvha uwasa.
Atsa unole ayododi udilegi advledv akalitanv.
Gvnv igohidv agwadeyadodanv. Dagwalela asdudi uwotlv
anigisgv, ayelegi deganatsesdisgv tsutanalo nole diyatenv
dunoyvgv sawodu degalosgv degagwadv. Eladi nuwanelv asgoli
Geli nole ustiyegv gadav ukadv agvyitsa nasgiya utalugisgi
tsolani ayadoladv yasdunv. Gesdi gohosdi yagwadvna. Gohosdi
yagwadvnelvda.