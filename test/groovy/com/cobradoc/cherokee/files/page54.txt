Asgwadisgv, dogwo dadvneli?
Etlawehi nulistana digowelisgi, adanv telido ganvnowa
uwogasv. Unagielv digowelisgi goweli, uwadasgv wudaginvsv.
-Gadono heli dayuwowelanv? udvnv adanvtelido.
- Tsagwogi osda agiyelvsgi yigi agwadvnv. Asegi atsehi
awina sgayegvsta yagatahvna tsuyugoti gesv.
- Galvladi adanvtelido utsilv udvnv. Wusagisv goweli osda
ugoliyev asdayidv, taline nuwesv, galvladi adanvtelido utsilv.
-Agwasgasdaneha, asgaya nasgi galvladi adanvtelido gesdi
tsiyugodi atsinohiselv yigi, agwadvnv.
Sega ugatidv adanvtelido, ugadosdv tsugasvsdi dalehvsgv
ganvnowa. Nasgiyagwo. Gesdi yidagvyatsutanv udvnv.
Aseno gesdi yidagoiyuni etsagwiyuedi detsasvnv adela,
tsinugasasdigwo tsitayohi. Nudale ulisgolidodv. Digatihanegi
nole ganedisdisgi, aya agwvsa igvgwadvnedi.
- Ogiyelv dasgisdelv tsotsiwadvdi unalidigidv, udvnv
adanvtelido.
Ugitsvda sunale, degagadostanv getsinvgowisgv atsohayv
uhisodi unadanvnv. Aniyosgi sogwili tsunagilvdi, dagwalela
dasodidanv unvtanidasdi ahanowo gvti dugusvnv, aniyvwiya
nole duninasav anihutsi ohani anistawadisv, diniyotli anegv,
tsunisdi danihanisv. Nigada uwodige nusdv, yvwi nole
duhanuwv, sogwili nole dagwalela, nole sawoduha nvno.
Gesdi uwasa yigese. Tsudigaleyvda dahatsoyv tsalagiyi ayeli,
nigada ananigisgv wudeligv itsa. Ayeli gali dunigehidonv yvwi
sgiyv gogi.
Tali tsudodagwada ohane wayahi, gaduhv galitsode doginotlv
yona.