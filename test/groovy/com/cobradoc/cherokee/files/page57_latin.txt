Agona tsuniyosisgi nole kanigida 1malisdelvdodi, ugatsvnv
gotsida svdena aseno kanigidv gana, gatlitsadi aseno tsoigwo
di gatlida, adugwesdi, aguwoyeni gali diyosdodi usgwada ada
digosvtanv. Gesdi yunatlilv. <e>Perry duyvelv gatlitsadi nole
digatlida asgaya diganehi, gadane tsitaga tsugidatli nasgiya
nidusdv digatlida nidegvnv tsugidatli. <e>Philadelphia dayulosv
atsutsa tsoi iyv usgwalisv dugwesdi, atsilv widudinvsv.
Dotsetlalonv duya nole uyvtsa selu gadu, uninohelv talidu
iyani unadisgatlv unalidagidv amayi dutsosv nav ni, tali ale
tsoi tsudodagwada envda. Udanvtelv sgayegvsda tsudigaleyodi
anisgaya, igada dihatsoyv dunatinvsv unisganvtsv, hisgigwo
notsiv tsotsiwatisgi tsali tsutseli yvwi.
Ogilitsowidv utlinigidv geyv navni, yona utsesdo digayali
deguhv tsegwa nvya. Gvnige ado nigvnadv. Sogwili steyvda
gvti dikanelv dininvsgeni unalistayvnona, ulisigv iyv unisgaidv
danalasgesgv nole nidvniwesgv. Usdi godv navni otsinvgv aya
nole tsoi iyani anitsutsa, navgwo wasdi atsvsdv. Navni uwotlv
sgayegvsta degowelisgv atsvsdv kanohesgi nu listanidolv iga
gesv.
Aniwina anadastayvhvsgv ulisinidenv unigisdi, nuna, sigwa
hawiya digasvstanv, nole sgewi. Uyo dikanodi gila alitsisgv
tsulasgi tsoi diganvsadi talugisgi unadv. Tili dunisvnadv
gosdv. Aniwina anilageyv diguwahanuwi tsusoyvha nole
gasalenv, digadane idigalisdisgi yigesvna, wadulisi unosvnv
tsuninvliyedv. Digayahulo nole uwani tsusgwanvna dinisohi
tsunatsawesolvsdodi. Tsudanegoyvda digadane tsunalasulo
asdugidv itsa ananelvdisgv tsunikahayododi, ase segagwo yigi,
sunale nigalisdisgv digadane tsuyvtsa tsunalisulodi yigi. Aninv
tsuwani tsunaliyo atsilv navni winidunvnv tsunalasidenv,
utanolvda alisa ladisgv daninasadv.
- Nigada agotsv, udvnv <e>Irish atsutsa. <e>Perry dudov.
Digitsadi wulisvhv ada gosvtanv guhalahi nole dalonige
gadagwatli gosvtanv tsola galododi.