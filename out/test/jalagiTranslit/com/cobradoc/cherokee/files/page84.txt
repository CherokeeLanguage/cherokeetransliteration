Nudale unohiyuhv tsutseli yvwi unilutsv, gesdi adela
tsunvwistisgi yigi nogwisi tsidegalosgo usvhi galvloi.
Agiyetsistanv nugvwiyusv a. Gayegvsta yitsisinasvna gesv
didanetseti. Kanigidv adela? Udvnv.
-Kanigidv.
- Elisdi hinohiyuhvga, udvnv. Sinvda igohidv higo iga
alenisgi. Dehatinolv nogwo yiniyohista iyustigwo iniyelisv. Ale
gesdi navni yigi. Sogwo iga ohane, nigada datsvnvgalv nahna
gesv.
- Tsadulihage goweli tsowelodi ginohiyunv? Agwadvnv.
Uyetsv nugvwiyusv asgayegvsta nasgiya uwotsvdi
tsaginohelo agayvli sagonige gvli digehegi gitli. Itsula
tsuwoyeni digvdi agigehidolv. Agwasinvsa halegwo
nitsiyadaginvtanv Asainida. Doginadogehv, osda doginalenv,
galohisdi navni widoginalenv. Nugvwiyusv asgayegvsta nole
tsuwowelane etlawehi unatlinohelv, gasgilv wulisdvtsunv
digowelisgi digowelododi ganehi wuladv ugidatli ulenvhv
degowelisgv.
Wayahi, tsinohiselv Yona nigada nulistanidolv tsulosvi.
Aniyosgi ogaligonv, uniniyvdi Tsali, dunadalv. Asgwadonv,
gvnigesv nitsiyvnelv nugvwiyusv asgayegvsta aginvnelv goweli
nole tsiyanedastanelv, nigada tsinohiselv ududalvnv nigada
unisganvtsv yigesvna nelagigwo yigi yotsiniyv Tsali sinvdagwo
iyv. asagidv udodagwa digwanigisv ugedaliyv geyv.
Agayvli dikanodi Yona, nigada ayelvi ayotlige nusdv, tsagwo
tsugola tsugasati degayesadv. Yeli gohida uwotlv yikanegvna
nole gogasgv ganvnowa ganvhida guhatli, gostaha nigalisdisgv
igohidv. Sinvda igoda yadanvtela, usoyigwo digugododi,
nutsosdvna asuyagisdi. Agvyitsa taligwo tsuyoi gayogasuyagisdi.
Gesdi usgwanigiti yigese. Hilviyv uwosvnv igineho, digadigisdi
ale digigewodi. U sgwalahi gesv, Tsali tsutseli yvwi ganayehisdi
nunvnelv. Gesdi gilo yotsilv, otsasgidisgv uwasa. Aseno
ogisdvdisdi giga oginehv dayudalenvda.