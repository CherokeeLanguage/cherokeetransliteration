Tsohisdodi tsunowa nole tsohisdodi tsunestala kanesga
digagwenvtanv. Sgwista disvnv goweli nole sgwista dihanawo
diyvgwidvnv dulvtane kanesai. Elisgeino nuwanehonesdi nole
gayula uwenvsv gesesdi yanilugvnagwo aniyosgi.
Susvhida yanigisgvna Ugidatlinvya dugohostana
dusgwanigodv tsunikahayotanv inage anehi tsulv doyitsv.
Etiyvda daguwalenvda dasgwanigodisgv tsanegwa nole tsunisdi
inage unadenv, notsi tsukahayoda tsidadawelagisgo igagada,
dunakadv gvnigesv adawelagisgv, unole asvisdisgv sigwa
ustiyanv agohvsgv asvgv. Ugitsvda sunale unigise Ugidatlinvya
wudeligv itsa, ayeli - tsugvwatli sogwili ugilvtane, unadinvdi
uwelise amayi wigalugv, yuwagilvvsgvnagwo tsiyu. Gali
dulvtane digitsadi tsohisdodi tsuhanawo nole diliyesulo
osda disvistanv, tsiyu tsunaditasdi edohv, nole agadida adela,
tsudodi atse alenisgv. Uyo iyunadvnadegi aniyvwiya wanilutsv,
agatiyesdi uwenvisdi aniso unenai aniyvwiya nunasdv.
Ase igagwo anatiyohihv aniyvwiya tsalagiyi ayeli, gesdi
gohosdi osda yinunalistanela, tsasgwo uninaga, nole gelisgv
Yona tsutseli aniwodige aniyvwi gohosdi osda yinidudalistaneli.
Aseno uduge Yona gayotli dunav gado duniyvhv, nole gesdi
yuyohoselv uwohiyuhv. Sgiyvno Yona utseligo sogwo iyagayvli
iyegwa, uwasa utseligo, nole aya agwatseligo yeli iyegwa, aseno
dagwadadugv, tsudalvsiyvda, navnige unesgilv tsisgwa atsadi
digayagisgi. Sogwo daginiyvhv udanuteyvda daginiyvdv, taline
yidagwadolvsa adela yagwvdalvtanv, tsogesi tsuluwistane
uligohi. Igohidv tsisgaihv, sogwo ganisdi yunasanagisv, nigada
unesgilv yiganvgoosona. Aseno dudaniyvhv nole udvsv.
Yona osda ugasesdidegv nigalistanidohv, agwadvdvnv iyusdi
dosdadalegv.
- Tsa gohosdi, tsiyoselv.
- Gayelisdi, anitali nunadale anisgaya hani elo, nidanvne
aniyuwanega. Igada agwiyvdi tsuni nole igada kanigida. Nihi
agwiyvdi detsa.