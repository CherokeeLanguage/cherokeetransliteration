Yulisgweduwvna, dalonige ustiyegv ulisginotisdv, iyudaliha
degayesadv degvdisgv alitawosgv. Usdi dunusadv, ase usgosdv
agalisgv gayotligwo agowadvdi, atsilv atsvsdv gesdi agowadvdi
yigese. Uhisodi nudvnv ulisigi adohi. osda sgatsi wisgi atsisdv
tsiyehv, ulihelisdv, inadidv tsiyoselv.
- Utlinigidv udvnv asamida udugisonv.
- Tsugasvsdi nole udaletsv. Nusdv aditasdi gayulv ugosida
akahayotanv, sawodv saluyi dayulosv anagohvsdisgo anisgatsi
nole <e>Irish nasgiya yanasa tsunadigidv tsanagohvsdisgo igodi
itsa. Yanisgwanigola tsukahayodv wanei distaluyvda sginana
yvwi.
Wulagisv ama utsisdv, aseno gesdi yagwadulisge sgiyusdi
agwadvgodi. hilvhitsv alewisdodi.
- Hadita ale tsagwo agwadvnv. ama yitasuyvni, itsuleha
adigvda yitsadita Welisi tsunadego tsunaditasdi.
Udvgastanv dagwugotanv uditahv wisgi ulisinvda. Uwodige
nole unagwodati iyusdi aditasdi etiyv tsigese wuwanvtadistanv,
tali tsutsistanv, etiyv tsulosv ulenvhv kanohesgv asamida.
Atsutsa tsigese nole awina winulistanv, sgigwo nigav unohedi.
Udoda uyosidolv gese neladutalidu udeyiyvsadisv, atige utsi ase
uyohosv. Uhisodi aniyosgi tsunadolegwasdi wuwedolv. Nvgi iyv
tsutsistanv, unohelv tsudodagwvda edohv saluyi nole dunvdasv
usgaonv geso. Gesdi gohosdi yagatahe nunasdv tsugayvli, nole
gesdi yudulisge udelohohisdi. Tsuwenvsv udulisgv uwenvsdi.
Witsiiga gesv udulisgv udananvdi, tsunadinvdi tsohisdodi
anisgaya nole anigeya tsunahanawo.
- Hawenadinv, agwadvnv. Sginana hanadvga.
- Gvnv igohidv iyagwakvneti nole agwadasiladoti, udvnv .
digiluwistanedi.
- Kago udanvtelv?
-Agidoda. nigada aniyvwi gadutsv.
Agadaginvda atsutsa, agwelisv. Nole sdaya winagiwesv.
Alegwo gatsanosta nuwanv, nole tsagwo uwelisv. Unelisvno
ugilvgwotanv wagiluhisdi digwenvsv. Aseno gesdi hani sginana
yinidagalistani.