Ohani ehi atsutsa Wasidani dudov, agvyi ugvwiyu dudov
wunigida, tsusdi tsugolv alisegi sogwili atihanehv, dalisehv
alistayvdi, didastayvdi, nole tsusgwanvna. Yeli sega gadusi
unaneladisdi iga. Gitli unistawadisv, gagotlisdi yigesvna
tsudalenv, aleno anigigage waya, dunisvnvgwo aniyuwanega
nole aniyvwiya unvgewisv tsunihisdi yigesvna, nasgi navni
anadatseligesv asgaya nole waya. Eladi nuwanadisv asgoli gitli,
halegwo gado wasvnihv, hilviyv adohi itsa wunasanagisgv
kayvsoli.
Tsuyvtsv itsa geyv unigaliyvhv adanelv ganigilv Wilimi
Galuyasdi. doyitsv dagohvsgv gigage atsina unodv, osda
asvisdisgi iyusdi asvgv. Usgolv widulvsadv dalonige tsugwalogv
nole digatsanosta detsugv. Gatsanosta gasgilogi uwotlv
galuyasdi gatlihv, ayugeni ganetsi wasahv. Anisoi detsugv navni
anidonav anigatiyv.
Unigaliyv dayedohv Tsali, tsudasgwidi diganvsgeni , sogwili
dikalvdisgi iyusdi, aseno segatsv agilvdisgi sogwili.
Galuyasdi ganvwoi wusvhanilv Tsali, usinvsv. Ukadv
usgoliyev adayesdisgv galuyasdi, dukananv Tsali. Asuwida taya
ada iyusdi ulisuwida gesv Tsali unegalv, ukadv nole ayvtseni
udanegoyvda, yeligwo aguwoyeni gali tsaguyohosedi dagvna
udanegoyuhv. Eladi igadv asgaya, aseno diyatenv diganvwoi,
utlinigidv ayelvi, gasagwalv asgoli, tsegwa tsuwoyeni. Gigage
ayatso uhayatsv, sagonige unvtsati uhanuwv, uwodige usulv,
nole digoiha tsutsawoda dulasutlv yidigoduisdvna. Ustiyegv
gvnige usgolv nigalisdisgv, digaleni iyv usdoyedv gesv,
sinvda nigalisdisgv usdoyesgv udali nenisi, ayelasdi ganega
diganegalvdodi gvdisge. Sudalisgohi iyudetiyvda, aseno nelisgo
iyudetiyvda nusdv dikanodi, yeli iyuwagati adadudu.