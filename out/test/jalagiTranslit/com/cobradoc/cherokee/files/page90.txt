Gesdi yunadanvtela tsunadahisdi. Unelise ohisdodi
yunadvnvisdi unalisdodi. Unelise galuyasti nole ayelasti,
itsula alisdodi nole gv tanidasdi, anelisge unalisgolvdv aniyosgi
tsunisgwanigo dodi ayelasti nole galuyasti.
Usoyi aninohesgv nasgiya iga getsiyelisv, duyawetse nenisi,
ohane dastawadise, sogwo atsutsa ayosgi uwasadohaye galogwe
gvti ale gostayi nigvnv galogwe. Nasgiyv dunigatilvse anisgaya,
dunilisvhe dunvsgalv galuyasti.
Dunadalonv, unalidigise sogwili adohi itsa, nole
unalewistane unilutse, unatsostane anedohe, danalastiyesge
tsudoosv tsunatanalo nole naniwesge. Tsali tsutseli yvwi
uninohele, unohiyune yiguwanisganoladisdv sogwili uyoiyv
gadusi, tsuniyohasv anitsutsa dani?av navni dunikahiye
unisgaida nole unatsostane.
Anigeya unidisgisane gayotli unvtanidasdi analidigisgv.
Unalisdodi, ganega akahayotanv gvtanidasdi, digitsadi,
talugisgi didastayvdodi nole digadaha dihanawo. Gadusi
wunalisvstane. Kanigida udugi, anigatahe nagalvladiyv
guwanadisgalodi yigesvna.
Hilvhitsv ulewistane Tsali advlisge, dugadoste Nenisi nole
dinadastai nole tsunisdi diniyotli nole aniwinage anisgaya
anatlinigv nehv agvyitsa aninalusgv gadu unvdasv. Gila
tsunadoosv tsugwaloga galageyv anadasise unalisgidv, ohani
unadenv dininigenv igati galageyv. Tsunisdi danatsohayihv,
tsunitsi danitelvhesgv daninisv, dininvdi widuninadatlv, gayula
tsuyohistanv unvdi adanehesgv. Nageiyv ohane, anadahayohi
aninalusgv dugedaliyv navnige anilugv udodagwisv.
Usgwanigiti unohedi uwasa ulidagidv. Aseno tsunisdi,
tsuniyawetsv anata nole gvnige usgolv unistiyegi tsanigayvli
tsuwotida daniyesadv yunisoyasdi, nogwo alidagidv yigi
usgasedi nole yagudugvna.