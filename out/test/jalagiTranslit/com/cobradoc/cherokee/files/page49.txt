Unadastayvnona, tsunisdi gesv saloli yuninegalvna, aseno
aniwodige nole goiha unitalugisgv. Dunatalogv gvnigesv gesv
dalonige daninvdogv.
Tsali ulitinav nole galuyasdi nole udali atsiluyvladi
unanvnv, unalistayvnv, ada digosvtanv tsunowa nole ihiya
digosvtanv dilistayvdodi danvdisgv. Usoyiha nadvnehv Tsali
saloli yuwayaga. Ada gostayi gagadai gayagisgv saloli, asgoli
dayulenvda eladi ayelvi, deganulatsiyv agisgv hawiya nasgiya
selu tsasdigisgo. Asgoli wustinv, usgugwidagisv, unvsgatlanv,
tsola tsagisdosgo igagada nuwanelv. Nudvnehona, usga
wulagisv, hvyolidv tsunudvnelo igagada, yeli uninohedi
uyelvnv.
Gesdi witsiiga yuniwonisa analistayvhvsgv. Ohaneno
unilitsowadv wunitlinvtsa Tsali dulitinav, Galuyasdi nole
udali ganisi daninvgv etlawehi anatlinohesgv, aninohesgv
iguwanadvnedi gesv tsunigehidasdi unisgasedi guniwadvhido.
Usgwadonv kanohesgv unohedi Galuyasdi, ayasgwo
agwadanvtetanv iyusdi uyo ogihayohedi Tsali, aniyosgi
anilutsv. Nitsiyoligo Tsali atsutsagwo tsigesv, agwatsostanehv
gadanvtesgv, nasgi awisvvsgi nole ulitinav unisgasedi
unalidagidv iyulisdodi.
Tsudalenvda dadayulosv detsinagisgv digowelanv ditsilostanv.
Tsaduladv nole tsanetsv ogisadoyvdi ayvwiyasdv widigagodi
unaligidv hani itsa unadisgatli ogilutselv, nagwadvnela nusdv
tsadulisgv. Aseno nigelisgv gayotligwo unegwotsv