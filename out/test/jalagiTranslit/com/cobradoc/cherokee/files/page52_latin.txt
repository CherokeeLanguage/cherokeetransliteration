Ayvwiya yigi, ayeli ayvwiya gese ulisi. Aseno yeligwo gese.
Gvnige yigese, yuwanega, gvnigei nole tsudalenvda giga unehi
yigese. Kaneisdi gesv giga uninehv, tsosgo taliine ulisigi giga
unehiyigi, gesdi yuwanega guwanadvdi yigi. Tsalagiyi ayeli geli
gese alitsidohvsgi tsa amayeli, sgino iyusdi ase uwenvsdi gese.
Ohoni wigaisv agwadvgotanv alitsidohvsgv, asegi anisgaihe
anihutsa, danigowatisgv tsuninasai uniyohoselv nigada uninav,
unvsatsa.
Usgosda nole sagonige iga gesv, wasdv atsohayv asgwadulv
wigvgiyvstanv, tsolani dunu sav, ulisinidenv iyulisigi.
Nugvwiyusv asgayegvsta egwa sigwa igvda gesv, utsalesdi gadu
uwadowitsv udasuyv dunulehv nole ugama asusdi udanvliyev
uhanuwv. Iga navni gesv, gasgilv ohane uwotlv, sunale
u nalistayvnv galageyv tsunowa. Tsunega tsunowa dalonige
dudanvliyev gayotli tsunvhanistanv tsuwetsi. Uyvtsa kawi unvdi
asuyi udanvliyev atsisdodi. Uganowi gosvnv gadalv unowi.
Utsostane gawonisgv nugvwiyusv sgayegvsta tsuwowelane
uwowelodi, gatsanulv degowelisgv gatsanuli gawonisgv.
Tsidogv tsigatiyv, gilagwiyv uwagiyewisv adanvtesgv,
etlawehi nulistanv. Utlvdi tsudulisgo ale uditasdi. Uwutagisv
kawi atsisdodi, unatselv atsisdv, sgiyv utsanvdadelv digowelisgi
osda iyuwanedi ulidastanv. Ayelasti gvti usdvgosv ulidastanv,
atsadi ugola gadawitanv uligeyadvnv uyostanv goweli, tsiyugoti
wuwowelanv nuwesv nugvwiyusv asgayegvsta. Sgiyvno
wuwagiyewisv goweli, ganvnowi utsu statlanv.
Uyohistanv gogisgv dagwakananv, nihisgono ditiyohi?
udvnv.
-Hilv iyv.
- Hawa hia nogwo yigi, agwaduli tsadvgasdodi gohosdi,
ohane agwaduli agwadvgasdodi iyusdi nelisgv.