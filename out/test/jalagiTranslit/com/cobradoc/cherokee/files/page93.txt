unestali itsuyvtsa gese nvya, nigohilvna giga datasgisge
degayesadv nvya duyetlalv. Duluwistanelv dayudalenvda, ali
uleyvsv digadane nidulistane dunuwv, gohosdi ulistane gadohi,
unulvne tsuledi. Ganetsi iyv igati dusane nvya, waya nole yona
unadeyadodi yigesvna ganisahv. Anilosidoino unisodigwo nvya
gadui uwelise.
Nuwanvhona Tsali, detsugv duwanigatlv unoyvgv gutisgv.
Nvya ustagatlv wusgwalisv unestali, unvsgaladv uwanawohisdi.
Gvnigesv gesv ama tsulosv. unitsi uwagwetanv usodalvnv,
gedali wiganvnv wulosv.
Nigada nudalehi nulistanidole, as,esgono sgiyulisdodi gese?
Tsudodagwada danigehisv - degeyv, dunvdasv, dugedaliyv -
navgwo ohane anege dinadahayohi ado. Gadusitsv dugedaliyv
unadigaliyve, agvyitsa daniyelise Tsali tsutseli yvwi. Dusugv
tsusgino gayegi duwogotane dulitinav Tsali, navni udanuteyvda
ustagalv, aseno udanvhida gese.
Anatige anigeya, diniyotli nole Nenisi tsugwalogv unanvne
unatlvyolilv inahigesdi unenvsdi. Uniyohistanv danatsohayihv
diniyotli, staya anadvlisgv uwasa advgodi gesv. Alisaladasgi
unole iyusdi unoyvgv dinegv tsunigehegi. Witsenagwo
duwoselv Nenisi anisgaya, Tsali, Lowani, Tsatsi nole Tsegi.
Wasidani tsayogo. aniyvwiya dinihayohi yidegvniluga anigeya
nole diniyotli, aniyosgi sgwo yeligwo nelagigwo yanela.
Anisgaya ohisdodi tsunadagiyasdi unvsa yigi.
Lowani, Tsatsi nole Tsegi dukananv Tsali, gesdi unelisv
yigese iyusdigwo. Dinigadoli tsuliwotsv nole yunidugvna
nidusdv nasgiya asgoliyedv amayi dayulosv nvya.