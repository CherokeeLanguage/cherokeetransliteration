Wagilutsa tsuniluwistanedi, gesdi hahvga yagwosela
digowelisgi, yeli gohida dagwakananv, gesdi gohidv
yidagvyosdanelv, gadeloosga dilisgwetawo idinvne nole dilasulo
idinvne ditsatsohisdi gesv. Ale sginana nadvnehonv yitsalutsa.
Hadewo <e>Mr. <e>Cass, nogwo agwatsanvdade.
Yeli sega dagwakananv digowelisgi, hawa tsatsanvdadelv
udvnv. Gestino yagwadulisge yitsadanvdvna tsetsakanodi
gvyosedi. Gesdi nihi agvyi awini sginana iyudvnelvyigi.
Hihilutsv sgiyinitsasdvna gesesdi, sgiyv yigadvgasda iyusdi
tsadulisgv.
Agwasgugwadv wasdv gigage nagwalistanv, dagwalenv,
gayotli agwalisguhayv, aginvgotsv.
-Diyatenv nole digasagwalv galvladitsa danalisgwedusga
higoiyula. Ayadoli, ayeli gayotli ayvgwidvnv wagisanv.
-Atsehigesdidinv agwadvnv.
-Sunadodagwasdi nagwvnehonesdi, udvnv dilisgwetawo
digosvsgi. Atsilosdi utlvstanv tsisgoli, hvyoladv udvnv. Gadono
agwelisv, aseno gesdi yagwadadvdvna, negwalv tsisgoli
sginana iyuwesdi higesei. Sginana iyv dayudalenvda gesdi
yagwalisgwedune dagwahanuwv diligohvsgi yigesvna.
Agvyino gesv tsunisvsdi asgwadulv agiwasv eladi
tsuligvwatli, gesdi osda nahnagesv nole aniwinagesdi
gayotligwo anitelidegi dinilawigi nole yunalisgediyvda
unisvsdi. Seganagesdigwo unilvgwodi ayvwiya ugvwiyu
anineli tsudoida tsunisvsdi wagilutsv, aseno gesdi gohida
gvgwaneladisdi yigese hanani, galvladi tsuligvwalodi gesv
hanani. Unilvgwodi gesv aniwina unidugi nole anigusa
nole anitsalagi nole <e>Seminole dinilawigi Wasidani gaduhv,
daninohesgv kanohedv datsohisdv.