Sgino iyv tsudelohose tsegisini unetsv tsatsilei awina
ayosgi. Atsisdvdistane yuwohiyunvna gesv tsitaga tsugola
tsuwutagisdi. Gesdi gilagwiyv yiduwutagisa, ulistayvnona
gila. ada asgwalvgida uwotlv atsiyole awina, usgalv gese
uledi. Aseno, unatlilona sogwili alasulo, anigusuwagi
dinisohi duninegalvhe sogwili tsutanalo itsunvnedodi nole
diniyvsoli dunitsagase gvnigesv iyunvnedi nuniv dunilv. Sgino
nulistanonv, tsitaga tsugola dayudalenvda, gesdi gohosdi
guwadi yigese tsegisini.
Gohigi niguwaweda gesei tsegisini, wudeligv widuwagodi
nigada aniyvwiya. Gesdi tsunugotanv yigese iyv widunigodi
wudeligv aniyvwiya, aseno gatsanula igada anisgatsa aniyvwiya
gesdi yunagasestana, anelisge yeligwo tsunigvwalodi unenvsdi
yigesvna. Aseno gayula niguwadelohosv nigese Yona
duluwistanehv tsegisini. Gayula tsuwugotanv gese kanigida
iyulisdodi aniyvwiya.
- Ulisgwalvdiyv unayehisdiyu udvne Yona.
Tsunvsiyv ulisigv wulutsv, hanana ohisdodi unadvgodi
gawonisgv. geganvtadistane aniyvwi etiyv udvna nogwisi
unohilvstanv, agadida yiguwananvta. Galvlo ayeli iyv
udastanvnei ganidadv, sunadodagwasdi igohida ganohilise
usvhi. Tali iyanvda ulosvsdi uwetiyotsv elo ulitelvne,
uwasvdovtane sogwo itsa tsunatsohisdi nole gasanali
uwasvdoose. Datalesv dulisdugistane, ama uyo dukalitse.
Tsitaga anigisa unagilv duniloose nole detsugv datelvhvsge
aseno gesdi yiganolvusge. Nigohilvnagwono udvsonv unohele
atsilvyulodi uwotlv doyitsv, galvdoli asgaya unanvgotse inage
dayulosv. Duhanuwv nigada unega nole tsiyu tsugwaloga
digosvtanv gese, inada duwatsiskalv navnige nidusde. dusuga
tsugwaloga gosvtanv ulisgweduge. Ayotli gahanehe, unetlanv
gesv adisge elo uyosdodi unetlanv etiyv nunadenelidolv
yinunadvnelvda yigi nole nelagi unelisdi digvnv dihanawo,
digalogwe, digadalugisdi nole nigada talugisgi digosvtanv