Utsatinv itsa witsigati udvnv Galuyasdi. Geyv anistawadega
aniyosgi danihayohv unalidigidv.
-Gesdi yidagesi udvnv Tsali. Atsilov datsistawadesi.
-Duninvgalehonv. Kanigidv datsilov. Kanigidv tsalagiyi
ayeli.
- Gesdi yidagesi.
-Gesdi gvdetiyigi adohi. Usiwa. Nigada ulidvdona. Awi,
yona, gvna, yanasa nole awi iyunisdi wunilosv wunilosa. Ina.
Hana itsa tesisv.
Utiyolv Galuyasdi, nigada dunvdasv, tsusdi degeyv tsutanidv
degeyv widigalugi, nigada uyoiyv. Aseno gesdi alisgwadonvyigi.
Gesdi nvyo hawinitsa gvdisgalodi yigi. Tsagwo nigada dulitinav
Tsali, wasdi dinistai, anedohi yigesvna. Ale gesdi dinatlihi nole
dinadanasvhvsdi iguwanalisdodi yigi.
Gesdi yidagesi udvnv Tsali.
Iga anaisv, atsutsa Wasidani duyolv tili detsugv unagilv
saloli dugwesti gvti, galvladige gesv dugwesti asgagwo atsutsa.
Gadanesdv yigi yeligwo duwawasvgo saloli udvnv atsutsa.
Sgohi iyalasitanv iyv widayohihv wanei diyosdodi gvti, sogwo
iyutsotanv.
Igada anigeya duninegalahv nole dunigatsulagisv saloli
nasgiya selu osda tsinidanvneho, digosdayi adasvgi ada
widunusdonv tsunagaseni diniholi widiganvgogi, gosda
tsudilegi gaduitsa widunisvnatanv. Duya disuyi niduwanelv
nenisi, selu tsugwaloga gvti duwagwenvtanv. Gvnige tsulasgi
ama dilitsisgv duwahanistanv. Galuyasdi udali dalonige wagiga
duwahanistanv atsilvyulvdi.