Uniwadohiyvda sogwili tsuninasanagidv dagwalela dunatsotane
wunilutse wudeligv. Aseno osda nusdidanv wunilohisdi,
sinvda igohida dutliyelidole wuniluhisdi, gila digegatsvstanv
osda uniyelvne duninidi galv nusdidanv nole uligohvsdi
tsugwaloga dulisuwisv dadasdedaliyvsgv, danisosgv tanasi
nole <e>Arkansas dunvdasv. Iyunadvnedi gesv anisgaya, doye ehi
unilvgwodi, <e>Boudinot nole awina <e>Ridge dunowelane tsudalenvda
danigowatisgv inage ehi nole inage adehvsgi. Sega unalewistane
udvsonv utsetsisdi diganigilv, agwadvgana, agwelisv gesdi
sginana iyunadvnedi yigese. Wagwadanvtelv iyusdi uninohelv,
yeli adadeyvdodi nagwalistanv. Ano sginusdv utsetsisdi,
tsudanetsiyvstanedi unadanedvdi aniyvwi, nasgiya unole
tsidasadoyisgo ale unole tsideganisinigisgo hilv itsa.
Tsalagiyi ayeli ugvwiyu guwisguwi unigalvhe nole goweli
duwosvne amayeli wunadalogi, nole udahayile tsuyugodi
gesv anigunadalegi dunadanilvtsv, gvnigesv nigvnehe gesdi
yidunalaside uninadinvdi anitsalagi unatseligo gado, egwa
unisganvtsv nigalisdisge. Utlvyolila guwisguwi, ulenvhe ayelisv
amayeli ugwiyvedi siyvwiyahi wuduwagodi wudeligv itsa,
gado deganvnv itsa. Sgwisda dagwalela unatsodv aniyvwiya
nole anihutsa digetsinasai, unaligohi aniyosgi nole kanoheda
dininvsido, usiwa nanvnehv tsalagiyi ayeli nole anigaliihv atsehi.
Uwase amayeli dugvwatlanv guwisgiwi. Nvno dunatsohayilv.
Gunadalegi usuyagisv, usuyagise Ugidatlinvya-uwasa
nuwesv - eladi wunilose wuniluhisdi atsehi tsalagiyi ayeli, esga
uniyelvne amo wunilohisdi, yeligwo ahanawo ayesda gasgilv
yalistayvna, ale gagwali iyusdi atalegasv didigisdi, uwodige ama
galosgv galvladitsa. Nudale udulisgv, Geli udaniye udvnvisdodi
unav. Unoyvlidohe adela unega digosvtanv digvdodi, disanvdodi,
tsusdi ama digalidodi nole sgwisda digvtanidasdi.