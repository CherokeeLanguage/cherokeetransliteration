Ukahadv unadayvlatanv anadahayohi, agvyitsa unadasagvstanv
yanalewistisgvna. Yeligwo ganvsta gvti duwahanisdi. Nogwo
kanigidv nulistanv, dulenv gadusi itsa ulidigisv.
Unega galvloi kanigidv tsisgwa. tsuganowv itsa widukananv
Tsali, tsutliyvgadewada gvnige usgolv dunvdase elohi
iyudanvhida. Dusugv tsusginoi asdvi ulenv, staya uyvtsv gedali
dagalosgv, udanvti iyusdi, gesdi yidatelvhesge tsugwaloga
tsutliyvgadewada degadav atsohayv agvyitsa. Tsuhanawogi
degvnv galosge uyvtsv tsugolv dutsosv iyv dusugv adelohosgv
uyutsv sgwo, analenisgv daligwenvsgv tsugwaloga diganvhida
digasagwalv, awi hawiya agaluyvda akahayotanv iyusdi nidusdv.
Dusugv hawinitsa ahanawo uhagedv galitsowadv nasgiya,
kanigida gesesdi gohosdi agisti, tsuwa,ia tali iga tili nole sohi
dutsowane, tali nusv tsuwutagidv. Ugwenugise gayotli ulitsonv
usgwotli nole duwugotane segagwo gvnv udatanv dagisgv nole
ama aditasgv. Utelvne egwa asdunv wagiga, ugadvne gali yigi
ulisgwalodi geyv unegesv.
Dugalenvtane dusugv duwanigatlv, deganatsesge ayelvi
galosgv galohisdi udisgigi iga gilagwiyv usvhi nilistane, aseno
atse iyusdi ulisuwida, usganoli adanvsge nasgiya asganoli
amayi hawini tsadasinisoi. Tsukahayoda dusuga tsugwaloga
hawinitsv tsuwoyeni nole dikanigeni nole tsulasidenv uhagedv
nasgiya udatanv tsuyasga. Dunoyvge adanvsgv nasgiya
gadagwatli-uyotsv dadvnisdisgv.
Nage iyv anigisge, udisgi aise yeli nulistanvhv, witsi iga gese
adadasinise detsugv eladi tsukanelv nole tsuwanigatlanvhi,
sgigwo iyudvneti gese. Ulisigi nigalisdisgv, usdi gotasge
talugisgi gohayinvsti aholi igvda. Gaduitsa yunilosa
anadahayohi gila guwanigowadvdi dusugv. Gatsv nenisi higo
usv, nole diniyotli elisge. Hilvhitsv digetsiniyvda, gohosti
guwadvnedi yigesvna tsusdelvdi. Atsilv navni ulenv nasgiya
hawiya yidagasvstana uganawosgv.
Usvhi uyetse, ugonv gese godv. Ukadv agvyitsa nuwanele
uwoyanv aseno gesdi gohosdi gvgowadvdi yigese.