Hani yidanvvga higo iga, sunale yidediyeluga. Nole tsesdi
hayadvgisgvna yitsatselvhesdi gvnvwisdisgvi.
Sginigilvstanv nagalvladiyv utselvhv nole udanvtedi alisgv
ogadadasgv. Sgwalenvhv tsiyanvdadisdodi asamida gesdi
sginana kanegv yidagiluwistanehe nole gesdi sogwo senisi
yigvgwagwiyve aniwatsini, agwvsa agwadulisgv nidagadvneli.
Yeligwo aginiyvhv tsinvdogv, agwohiyunv sogwo ikanetsv
nagiweselv, widagagilvni witsi widatsilosi, unvsa aniwadvhv
wunilohisdi uninvgoisdi dunvdasv, nole hanaselidohv
danatlinohetanv tsuniniyvda.
Aseno tsuyawegi nusdv dikanodi Asamida nole tsunega
digadoli nole udanvtedisgv duluwistanehv adohi, utsostanehv
nole usgasdanehv. Duyawegv awinage nusdv dikanodi
alegwo awinage, wagwanvdadv gila dayunvgotsv gesv
didolegwasdi, gayotli asinahv ugoliyedi <e>Greek. Wagwanvdadv
yeli sunadodagwasdi oganigisv nole dogilitsowatanv, gesdi
osda yigatlihe asamida dunadasvi, yunoyvlasa ugwaloga
gadovsgv nole asuyehidohv utsetsisdi, adanawasgv. Sunale
yuyetsv tsudanuteyvda geso tsusgwanvna, agado tsuyawetsv
yuyetsv, esgagwo yiwunisinv. Aya sgwo sginagwasdv. Tsitsutsa
tsigesv agwvsa hani elo, ohisdodi tsilvsgv nvdo tsidikalvgoi,
tsugehidono usgasedi udadasgisanv ulisigv. Nogwo tsiwatisgo
adatlitadisgv ado. Ulisigi nole unoyvlida ohisdodi. Yona
agweyonv asgaisdi yigesvna nole usvhi gedohv nudale
nagwalistane.
Yitsiyadolitsa Asamida asgaihv, higo iga yigadastayvna,
yigalistayvna nole yigatsawesolvstana, osda yinigalista
agwadvnv. Nole nasgiya nvgoligvna tsidvtsosgoi nvnohi
nitsiweselv, tsesdi hayisgaihesdi elohi, hiwina hisgayegvsta .
Gesdi gohosdi yudvna Asamida, hunilutsa anutsutsa.
dinatihane sogwili, alistayvdi wagwagasestanv. Ase
didayvlatasgi nuna, sigwa hawiya digasvstanv, asdigidv
ganvdv utsalesta, wasotla iyanilisdisgi anidalonige unitsiya
dunitsuwistanehv hawini, nole gayotli uniwetigesv sgewi.